<author lang="ar">
	<documents>
		<document><![CDATA[@MonaMekkawi أنا مش في مصر، أول ما أرجع نتقابل طبعًا ❤️]]></document>
		<document><![CDATA[أنا شفت The Insult. فيلم أكتر من حلو. مش عايزة أحرق بس في مواجهة كلامية ما بين فلسطيني ولبناني، الفلسطيني قال له: "إحنا كنا بنتضرب بالصواريخ وانت بتاكلوا سوشي وبتتكلموا فرنساوي، انت ضحية؟ ضحية طيزي". مش قادرة أتخطى جمال هذا التعبير وينفع كرد على أغلب الحاجات.]]></document>
		<document><![CDATA[الحدث اللي بفتكره، بفتكره بالتاريخ وباللبس وبالروايح..ومتفهمة إن كتير هيستغرب إن حد ممكن يفتكر ريحة معينة وقت ما حاجة حصلت بس بفتكرها.]]></document>
		<document><![CDATA[لأ أنا مقدمة على تحسين في النص التاني https://t.co/ENZvVsiBpc]]></document>
		<document><![CDATA[لما حسبتها لاقيت إني أخر مرة نمت بعمق كان في أخر ٢٠١٣ وأول ٢٠١٤ بعدها النوم الكويس ده بقى مفاجأة حلوة.]]></document>
		<document><![CDATA[لما شخص بيعطل خصوصًا لو مهنته فنية وعايز يشتغل بصدق مش لمجرد إثبات حضوره، الكلام اللي بيسمعه بيبقى "يالا ركز ويالا قوم بلاش كسل ويالا مستني إيه" بس حقيقي الموضوع له أبعاد نفسية أعمق من التحفيز الكلامي. خوف وإحباط وإرهاق عاطفي بيتلخصوا من برا في كسل وتأخير مالوش داعي وهو له داعي.]]></document>
		<document><![CDATA[الخوف ده شعور شديد الرهافة ومحتاج مُعاملة جراح في زمن البهايم والصوت العالي.]]></document>
		<document><![CDATA[بعد كده هروح البنك بديتول، كل ما حد يفتح بؤه أو يعطس أو يتنفس بهوا جامد كده، هقوم راشة عليه.]]></document>
		<document><![CDATA[نصيحة لتنظيم الوقت والمواعيد. أي مشوار في مصر فاكر إنه هياخد - مثلًا- ساعة، تحط له من ساعتين لتلات ساعات زيادة.]]></document>
		<document><![CDATA[أنا عمري ما كنت أتمنى يبقى عندي أخ أو أب أحسن من كده. اتنين رجالة في منتهى الطيبة والاحترام والتفهم والتخلي التام عن الرغبة في السيطرة على الأمور إلا لو احتاجتهم، ولو احتاجتهم بندم من كتر ما بينفعلوا وبيهتموا بزيادة.]]></document>
		<document><![CDATA[أنا بفرح أوي أوي لما ألاقي حد من صحابي تمرّد على وضعه وقرر يغيّر كل حياته ودلوقتي في حتة تانية أكثر سعادة وحرية. حقيقي بفرح لهم من قلبي وبستجدعهم جدًا.]]></document>
		<document><![CDATA[پانادول إكسترا ده كان زمان، أيام ٢٠١٠ الطيبة الجميلة، دلوقتي مش أقل من ٢ كاتافاست علشان نبتدي نتكلم.]]></document>
		<document><![CDATA[نفسي يتسحب مني تليفوني بتاع ٣ شهور كده. أعقل وأبقى مسئولة عن تصرفاتي وبعدين أخده تاني.]]></document>
		<document><![CDATA[غاوي أبيع قلوب ناس سود كتير وأشتري 
قلوب ناس صافين ع القد وأتغني 
قلوب ناس بيض وفي ضهرنا تشوفنا 
شافت معايا المر وبتحبني https://t.co/U6N7DiUVCZ]]></document>
		<document><![CDATA[@KawtharYounis معنا، انت دائمًا في أمان]]></document>
		<document><![CDATA[يومي بقى متقسم نصين؛ النص الأول بمشي أطوّح في الناس وبتعصب جدًا، النص التاني باخد لفة من "وحياة النبي ما تزعل مني وهات راسك أبوسها"]]></document>
		<document><![CDATA[فيه قاعدة مؤمنة بيها وهي إن محدش بيبص على حاجة خاصة ومش من حقه يبص عليها (درج، موبايل، لابتوب، إيميل، محفظة) إلا لما بيلاقي شيء يضايقه أو يخضه أو ملعومة كان أفضل مايعرفهاش. لاقيت مؤخرًا إن الstalking برضه كده.]]></document>
		<document><![CDATA[بحب @KawtharYounis أوي.]]></document>
		<document><![CDATA[السعادة اللي بتيجي على حزن دائم بتبقى متعتها مُركّزة وسريعة جدًا وبعدها الحزن بيرجع أقوى من الأول. ميكانيزم نفساني غريب.]]></document>
		<document><![CDATA[فيه أي خدمة تشبه مشواير (لأن مشواير قفلوا)، خدمة توفر توصيل شيء من مكان لمكان؟]]></document>
		<document><![CDATA[@L_Daw طب بقيتي أحسن؟]]></document>
		<document><![CDATA[مستنية مسدچ مهمة وببص لاقيتها الشركة الألمانية لإبادة الحشرات؛ لمحة بسيطة عن معنى الإحباط.]]></document>
		<document><![CDATA[@____Salwa @L_Daw حساسية صدر أو آلام الزور والبلعوم، تبعتوا لي على طول يا جماعة]]></document>
		<document><![CDATA[@L_Daw لا لا تيوب عبيطة وأليفة أوي. جربيه، هترتاحي خالص 💕]]></document>
		<document><![CDATA[يعني ينفع تعلموا لايكات وقلوب لناس، وتقوموا تنزلوا تشتموا فيهم وتسبّوا لأبوهم في قعداتكم؟ مش عيب على دقونكم؟]]></document>
		<document><![CDATA[@L_Daw معاكي مريم خبرة في آلام الزور من ٢٠١٥، أحلقي لسترپلس، ده بنبوني. انتي تديها "لاريپرو"، ولو برضه ألم عنيف ترشي "بي بي سي" (فيه تيوب متركبة فيه بتوّصل لأول الزور) https://t.co/yfWpGTHho6]]></document>
		<document><![CDATA["مش معنى إنك متعاص إنك تستسلم"]]></document>
		<document><![CDATA[اللي بيتصل علشان شغل ويطلب مني أقول له عملت إيه واشتغلت إيه قبل كده بيفكرني باللي مِتصل وبيسأل مين معايا.]]></document>
		<document><![CDATA[ماما بتسألني هتتفرجي على الماتش النهارده قلت لها "ماتش مين ومين؟" أخويا سألني إمبارح" شوفتي حوار ساندرا نشأت ده" قلت له "حوار إيه؟ وواحد صاحبي بيقول لي كان بياكل في كازوكو قلت له "كازوكو ده يعني إيه؟"..الحمدلله، وصلت لأعلى درجات التقوقع حول الذات.]]></document>
		<document><![CDATA[بيعملوا ويبسايت للأمهات الجداد عن إزاي ترضّعي ابنك وازاي تهشتكي النونّة وتأكليه بمعلقة نوعها إيه. لو كانوا شافوا فيلم "توت توت" ماكانوش فتحوا بؤهم بالكلام ده.]]></document>
		<document><![CDATA[بحب @SharafFakhr  جدًا https://t.co/l2WQCgJ3yu]]></document>
		<document><![CDATA[@rababelghamry اللي ماكنتش راضية تقوم من مكانها ومجنناكي، هتتربى صح دلوقتي :) مبروك اللقب الجديد يا رباب 💕]]></document>
		<document><![CDATA[يا ريتني كنت بعرف ألعب بيانو. إن شاالله حتى أعزف في أوتيلات بالليل بس، بدل ما بقعد أهبد طول اليوم على لابتوب لما بقيت شبه الأحدب نوتردام.]]></document>
		<document><![CDATA[@noddzzii الوساخة في بخاخة ده تعبير خطير 3&gt;]]></document>
		<document><![CDATA[@sherifelalfy لا عادي ممكن يجيلكم ٧ أيام ويحكي عن أزمته مع محمد منير ونرجع لعصر مجلة الكواكب والأغلفة الساخنة]]></document>
		<document><![CDATA[الشيء الوحيد الكويس في الوصول لنقطة الإنحدار هو إنه مش هيبقى فيه أوسخ من كده.]]></document>
		<document><![CDATA[أنا وأخويا من وإحنا صغيرين أوي كان عندنا لعبة كلامية بنلعبها عادي أو لما نتصالح بعد خناقة؛ هو يقول لي "ها؟ بتحبيني قد البحر وإيه؟" أقول له "قد البحر وسمكاته وقد الكون ونجماته"...بيبقى شعور مؤثر وغريب لما نلعبها وإحنا كبار وطول الدواليب اللي ورانا كده.]]></document>
		<document><![CDATA[يا ريت الواتساب يزوّد أوپشن إنه ما يبانش مين أونلاين.]]></document>
		<document><![CDATA[جبهة "داخلين على التلاتين، ويا ترى نجحنا ولا فاشلين؟"]]></document>
		<document><![CDATA[وعلى رأيي صديقي العزيز عمر الزهيري "أنا بنام حاطط جانبي الشبشب، كل ما الanixety تهجم عليا، أقول لها غوري يا بنت الكلب عايز أنام"]]></document>
		<document><![CDATA[أتكعبلت على انستجرام في فيديو خطير؛ بوسي شلبي طالعة طيارة مليانة ممثلات وبتصورعشوائيًا. قابلت في وشها نودي السباعي فبتقول لها "مبروك الجوايز يا نودي!" قالت لها "جوايز إيه! قولي لي مبروك الخطوبة"..أصدق وأكثر رد عفوي بعد رد حسام حسن الشهير بتاع "علشان أنا حر"]]></document>
		<document><![CDATA[هذا الفرق الضخم والذي يبدو كالشعرة الرفيعة للبعض بين خفة الدم وبين الاستظراف...]]></document>
		<document><![CDATA[راحة البال بتبدأ ب" طب وأنا مالي؟" كقول وكتطبيق.]]></document>
		<document><![CDATA[مش هتكلم في موضوع حاسة إن مفيش حد في العالم هيقدر يفهم حجمه الحقيقي بالنسبة لي أنا مش بالنسبة لهم ولا بالنسبة لحكايات مشابهة في الدنيا.]]></document>
		<document><![CDATA[إحنا في ٢٠١٨ والحوار في المسلسل المصري فيه ردود فيها إعادة لجملة القائل مع تغيير الصوت كتريقة وخفة دم ودليل على قرب الشخصيتين من بعض؛ لو واحدة بتقول لصاحبتها "لا يا ستي أتكسف" تقوم صاحبتها تعيد نفس الجملة بصوت مسرسع. ده تكنيك كتابيًا أعبط وأسخف وأقدم من "وبعدين معاك يا سي بابا؟"]]></document>
		<document><![CDATA[ربنا يصبر كل اللي جاب أخره في سكة والنتيجة كانت ولا حاجة...]]></document>
		<document><![CDATA[أنا بقدر جدًا قيمة العمل وبحترمه، لكني ضد إن الإنسان يستمد سعادته وقيمته من هو بيعمل إيه أو حقق إيه.]]></document>
		<document><![CDATA[الناس بترتبك لما تسأل عن الشغل وتسمع "مش بعمل أي حاجة حاليًا" ويتبع إجابتي استفسار "طب بتقضّي اليوم ف إيه؟ أتعودنا ع الدوران الميكانيكي واللي يقرر يوقّف شوية بيبقى حالة غريبة. الإنسان أتخلق للسعي ولكن بيحتاج إنه يتنفس، يعيش، يتأمل، يعيد حساباته (طالما مش مستنطع على غيره ماديًا)]]></document>
		<document><![CDATA[بتبسط لما أتعرف على ناس جديدة وأفهم من حوارنا إن عندهم دم. بقت نادرة أوي.]]></document>
		<document><![CDATA[الفلوس بتروح وتيجي، الصحة هي اللي بتروح وما بترجعش.]]></document>
		<document><![CDATA[نفسي مرة واحدة في حياتي..مرة واحدة بس..أخد قرار وأبقى قده. العزيمة عندي راحت مشوار مارجعتش.]]></document>
		<document><![CDATA[والله la casa de papel ده علمني حاجتين. (١) الواحد ما بيتفصلش إلا من "الكليشيهات" الغبية إنما لو شفت ١٢٠ ألف كليشيه حلويين ومسليين، هتبلعهم عادي. (٢) الإنسان ممكن يسيطر بخطة على كل حاجة إلا مشاعر البني آدمين.]]></document>
		<document><![CDATA[مفيش شيء متشابه بيننا كلنا أكتر من الخوف. الخوف إلهنا على الأرض.]]></document>
		<document><![CDATA[مش عارفة الناس إزاي بتعرف تنام لو ماخدتش دوش دافي آخر اليوم. نعمة من ربنا بجد.]]></document>
		<document><![CDATA[ما بتعاطفش في حياتي قد ما بتعاطف مع الأشخاص اللي في موقف سيء وضعيف واللي وصلهم لكده إن هما كده، مظلومين بچيناتهم ومحبوسين مع طبيعتهم وأحداث مؤلمة من الماضي، وبيدوس العالم عليهم بسطحية "ما يشيلوا خراهم" وببخل شديد في إعطائهم فرص أخرى.]]></document>
		<document><![CDATA[نفسي المكالمة لما تكتر عن ٥ دقايق، التليفون ينفجر في ودننا.]]></document>
		<document><![CDATA[كنت قدام قصة دوكيمنتري وكان حلم إني اشتغل عليه. وقف. أصحاب الشأن رفضوا بعنف يتكلموا ومستحيل الموضوع يطلع من غير موافقتهم. المصريين رافضين للكلام. كل تجربة مأسوية بيحطوها في خانة الفضيحة ومعذورين لأن المجتمع قوانينه حقيرة. بنخسر وهنخسر نعرف قصص حقيقية وإنسانية بسبب الخجل والكتمان.]]></document>
		<document><![CDATA[ما هو لازم نتكلم ونعبر علشان ما ننفجرش]]></document>
		<document><![CDATA[إهداء إلى كل الطيبين اللذين أحبوا بصدق ولم يطمعوا إلا في فرص أخرى للأمل...]]></document>
		<document><![CDATA[هو آه معروفة إن الدنيا أيام كده وأيام كده بس التجربة اثبتت إنهم ٤٨ ساعة حلويين ووراهم على طول شهر غم بحيث تطفح اليومين اللذاذ وما تتهورش وخيالك يصوّر لك إن شكلها كده بتحلّو ولا حاجة...]]></document>
		<document><![CDATA[الأوحش من الtrauma هي اللحظة اللي بتستعيد فيها كل أحاسيس الtrauma بسبب موقف معين حتى لو مش مشابه أوي.]]></document>
		<document><![CDATA[والله روّحت وقلت أنا النهارده هبتدي نظام أني أكتب خمس ساعات في اليوم. خمس دقايق وسرحت في أغنية عالم سمسم - بدون أي داعي منطقي- واستغربت إني نسيت كلماتها واتسحلت في الحوار ووصلت لإني مطلعة كلماتها وبحاول أغني صح مع الأغنية.]]></document>
		<document><![CDATA[فيه واحدة صاحبتي كانت فاكرة إن "في هويد الليل" -قال إيه- بتاعت محمد الشرنوبي أصلًا، كان هيجي لي ذبحة صدرية. على الحجار في أحلى أغانيه والله https://t.co/rzX9U1GP0d]]></document>
		<document><![CDATA[عملت قدام الطفلة إني بكلم باباها وإنه هيفوت عليا نخرج مع بعض لوحدنا وهي لأ وقعدت تصرخ وتقول "نو!! پاپي بتاعي أنا". براءة جميلة هتنهار في ربع عمرها تقريبًا لما تدرك إن محدش بتاع حد ولا حتى أبوها.]]></document>
		<document><![CDATA[دخلت البيت ولاقيت الطفل بيعمل ناحيتي بإيده حركة المسدس وقال "پيو پيو پيو" وأنا بدوري عملت إني أخدت طلقة واتوعجت وهموت. فرح جدًا. واضح إن كتير من المعزومين ماكنش في دماغهم يعملوا نفسهم بيموتوا زي ما هو مُنتظِر.]]></document>
		<document><![CDATA[مش وقتها..بس بحبها أوي والله https://t.co/TqFTxqBz83]]></document>
		<document><![CDATA[قبل كده لما كنت أبقى عايزة حاجة وبجري أوي، كانوا يقولوا لي  "أهدي شوية، هتيجي، انتي لسه صغيرة" دلوقتي لما بابقى في نفس الحالة محدش بيقول لي كده، فمن الواضح إن مابقيتش صغيرة وطبيعي أبقى بجري أوي.]]></document>
		<document><![CDATA[@DILO جدًا :))]]></document>
		<document><![CDATA[@DILO لا دي الصورة المتوقعة إنما المفاجأة إنك تبقى واقفة كبنت شيك خالص بتشربي نسكافيه وفجأة تزعقي...]]></document>
		<document><![CDATA[قرار الاستقالة والتحوّل لفريلانسر تزامن مع نقل أوضتي اللي بلكونتها ع الشارع، فأغلب يومي بقضيه تربية وتنظيم. خناقة صحاب؛ انت يابني سيب صاحبك هتموتوا بعض، محاولة تحرش؛ ياخي خلي عندك دم يا اخي وسيب البنت في حالها، عربيتين عاندين وواقفين في وش بعض، أحكّم أنا مين أولى يرجع بضهره...]]></document>
		<document><![CDATA[المبيدات بقت باينة في طعم الفاكهة.]]></document>
		<document><![CDATA[هما كتّاب المقالات اللي بيوجهوا خطابات للدولة وعلى الدولة كذا وعلى فلان الفلاني أن يتحلى بكذا، فاكرين إن فيه أي حد معني بالأمر هيقرا ويفهم ويغيّر؟ مقتنعين إن لكلامهم أي تأثير أو قيمة في فترة صماء زي دي؟ جايبين الطاقة على الرغي من أجل الرغي دي منين؟]]></document>
		<document><![CDATA[@Besho__Aziz ماعتقدش إنه بيزنس لأن بصراحة محدش بيقترح معمل معين. أنا بقيت أحسها عدم تمكن وعدم ثقة في خبرته، ف محتاج يساعد نفسه من الأول خالص قبل حتى ما يذهب لرأي محدد مبدئيًا، فبنتسحل إحنا]]></document>
		<document><![CDATA[أنا وعيت على الدنيا في فترة كنت أدخل فيها للدكتور من دول وأول ما ابدأ الشكوى يكملهالي وأنا ماقولش إلا "أيوااا بالظبط" ويكتب لي دوا ومرة استشارة وأبقى حصان. دلوقتي أدخل أسلم بس ع الدكتور، يطلب أشعتين و١٥ تحليل علشان نبتدي نتكلم.]]></document>
		<document><![CDATA[@mfariiid والله يا محمد بحبك حب]]></document>
		<document><![CDATA[شرّق راح تغرّب، تبعد راح تقرب، تقعد ولا تقوم..هتولع صدقني ❤️ https://t.co/TNlp8Hxkxr]]></document>
		<document><![CDATA[جزء كبير من حل أي مشكلة أو شعور سيء هو إعطاء مساحة للوقت. كنت كافرة بإني أدي فرص للوقت لتطور أو علاج أي حاجة، دلوقتي بقيت العكس.]]></document>
		<document><![CDATA[ماما دايمًا تقولي كده بالظبط بس بالعربي يعني https://t.co/esHzbQqc71]]></document>
		<document><![CDATA[أحيانًا بتبقى أسوء حاجة ممكن تحصل للإنسان إنه ياخد فرصة.]]></document>
		<document><![CDATA[فات يومين ومش قادرة أتخطى جمال فيلم Phantom Thread ولا أبطّل تفكير فيه وأحاول ألاقي له معاني أكتر وأكتر. عظيم. فيلم عظيم.]]></document>
		<document><![CDATA[@KawtharYounis وحشتني جدًا يا كوكب]]></document>
		<document><![CDATA[@m3adel مش هتكلم إلا قدام نصف فرخة وبيبس]]></document>
		<document><![CDATA[@DILO هقول لك مثال: أخر حلقة، أخر مشهد، لما Ed Kepmer قام له فجأة والحوار اللي بينهم. ده دافيد فينشر، المسلسل كله لأ، فاهمة قصدي؟]]></document>
		<document><![CDATA[@DILO لا ما اتضايقتش. هو مسلسل مش مشدود عِدل وكاستينج زفت بس مش سيء في المطلق، هو بس مش دافيد فينشر، يعني تحسيه يليق بإنه يبقى شغله قبل Fight Club وThe Girl with the dragon tattoo مش بعدهم بسنين.]]></document>
		<document><![CDATA[@NadaEshmawyyy أي حاجة لإبراهيم أصلان بتبقى حلوة أوي (مثلًا "صديق قديم جدًا" أو "حجرتان وصالة") وفيه رواية بحبها جدًا جدًا اسمها "يا مريم" - سنان أنطون و "زهر الليمون" - علاء الديب بنت كلب برضه]]></document>
		<document><![CDATA[@NadaEshmawyyy هي ماتت في ساعتين وده وقت كافي لإحساس "يالهوي! إيه اللي هببته ده" ولكن هل إصرار ال٤٠ حباية يسمح بالندم ويظل السؤال مين اللي اتصلت بيه؟ (هلللللل مفيد فوزي D: )]]></document>
		<document><![CDATA[كان نفسي أبقى "محققة جنائية" ...من أيام Xfiles ولحد النهارده وأنا بتفرج على أي Crime Documentary وأنا حقيقي شايفة إني كنت أنفع جدًا في الشغلانة دي.]]></document>
		<document><![CDATA[إمبارح قبل ما أنام قريت عنها ولاقيت الخبر الأخير ده، وقعدت أفكر  طول الليل لدرجة الأرق؛ يا ترى كانت بتحاول تتصل بحد؟ ولا كانت لسه مخلصة تليفون مع حد؟ ويا ترى مين؟ https://t.co/PwWQ2Jmtbn]]></document>
		<document><![CDATA[في الأغلب كله بيعرف يتكلم عن الغلاوة كويس أوي بس تيجي تبص على التطبيق تلاقيه ناقص عشرة من عشرة.]]></document>
		<document><![CDATA[القعدة مع الصحاب اللي بنقابلهم كل سنتين مرة دي حلوة حلاوة...]]></document>
		<document><![CDATA[@L_Daw ولما ضهره انحنى والناس بقت مسنداه ومدير التصوير قال له أنا هكمل فهو قال على جثتي كانت فقرة "عنك ياما أنا هرقص" أوي..صياغة الشلة دي للقصص دايمًا فيها تلزيق يكرهك فيهم وفي القصة.]]></document>
		<document><![CDATA[لاقيت وصف دقيق جدًا للحالة اللي بتاخدني لقرارات غبية "قاعد لوحدك..كده سرحان..شيطان يوزّك في سكة شمال..يقعد يقول لك ما تلعب يالاااااااا"]]></document>
		<document><![CDATA[@DILO وشعاد حسني تحط عليهم كلهم]]></document>
		<document><![CDATA[أعلى درجات "وحياة النبي ما حد غلطان إلا أنا"]]></document>
		<document><![CDATA[أول ما القعدة تزيد عن تلات أشخاص، بابتدي أقلق.]]></document>
		<document><![CDATA[هل تلاحظ إنك حافظ كل أغاني عمرو دياب بدون وعي وبدون ما تقصد؟]]></document>
		<document><![CDATA[ناس مش عايزة تتحمل تعب ولا مسئولية أي شيء وعايزة في المقابل العالم يركع لها.]]></document>
		<document><![CDATA[بقعد اتأمل ناس عارفة إنهم بيتشابهوا معايا في نفس المشكلة ومش بلاقي أي حاجة مشتركة بينا في نية حلها أو إزاي بيتصرفوا معاها.]]></document>
		<document><![CDATA[نفسي نبطّل إيموچيز ونعبر بالكلام بس.]]></document>
		<document><![CDATA[بقالي حوالي ٧ سنين ما شفتش تصميم غلاف كتاب مصري بالبساطة دي وصاحبه متخلي عن وجود اسمه على الغلاف بالبونت العريض. المحتوى في غرابة العنوان "ظل ضفدع" بس عمومًا شكرًا لحسام السوّاح (اللي أول مرة أسمع عنه) إني ما أتعمتش من مجرد إني أعدّي قدام كتابك وإنك مش مهتم "بالبيع" بطريقة مقززة. https://t.co/SwxNGxbQ9G]]></document>
	</documents>
	</author>